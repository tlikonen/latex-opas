% Tekijä:   Teemu Likonen <tlikonen@iki.fi>
% Lisenssi: Creative Commons Nimeä-JaaSamoin 4.0 Kansainvälinen (CC BY-SA 4.0)
%           https://creativecommons.org/licenses/by-sa/4.0/legalcode.fi

\chapter{Valmistautuminen}

\section{Käsitteet ja nimet}

Latex ja sen ympärille rakentuneet ohjelmistot ovat aika monimutkainen
kokonaisuus, johon kuuluu eri\-/ikäisiä ja abstraktiotasoltaan erilaisia
osia. Mukaan kuuluu tietenkin konkreettisia tietokoneohjelmia, jotka
tekevät konkreettisia, ennalta määriteltyjä asioita. Mukaan kuuluu
kuitenkin myös ihmisten luomia abstrakteja käsitteitä, jotka ovat
vaikeammin määriteltävissä.

Internetissä näkyy silloin tällöin termi- ja käsitekeskusteluja, jossa
ihmetellään, mihin mikäkin Latexiin liittyvä palikka kuuluu
käsitteellisesti. Millainen suhde joillakin uudemmilla osilla on
vanhempiin? Oikeiden termien ja käsitteiden osaamisesta on hyötyä
ainakin silloin, kun pyytää verkossa apua suurelta yleisöltä.
Viestintähän aina vaatii, että puhutaan suunnilleen samaa kieltä, joten
seuraavaksi selvennetään hieman Latexiin liittyviä peruskäsitteitä.

\subsection{Tex ja Latex}

Tex on tekstin ladontaan erikoistunut ohjelmointikieli. Kielen avulla
voidaan antaa ladontaohjeita ja ilmaista muuta siihen liittyvää
logiikkaa. Ohjelmointikielellä kirjoitettujen ohjeiden perusteella
tietokoneohjelma osaa latoa tekstidokumentin ihmisten luettavaksi.
Niinpä Tex on myös tietokoneohjelma (\koodi{tex}), joka osaa lukea
Tex\-/ohjelmointikieltä sisältävän tekstitiedoston ja tuottaa sen
perusteella valmiin julkaistavan dokumentin. Yleensä Tex\-/
ohjelmointikieltä ei kuitenkaan käytetä suoraan tekstidokumenttien
toteuttamiseen. Ohjelmointikieltä kirjoittavat tavallisimmin vain ne,
jotka haluavat kehittää itse ladontajärjestelmää paremmaksi muita
ihmisiä varten.

Latex toimii korkeammalla abstraktiotasolla kuin Tex. Se on laaja
kokoelma Tex\-/ ohjelmointikielen makroja, jotka piilottavat
monimutkaiset tekniset yksityiskohdat ja tarjoavat ihmisille varsin
helppokäyttöisen merkintäkielen, jolla omat tekstidokumentit voi
toteuttaa. Latex\-/ merkintäkielen kirjoittaminen ei ole ohjelmointia,
vaan se on oman dokumentin sisällön, rakenteen ja ulkoasun kuvailua
tietynlaisten merkintätapojen avulla.

Latex\-/merkintäkielellä kuvatut dokumentit välitetään
tietokoneohjelmalle jatkokäsiteltäväksi. Niinpä Latex on myös
tietokoneohjelma (\koodi{latex}, \koodi{pdf\-latex}), jolla
merkintäkielinen lähdetiedosto käännetään julkaistavaksi dvi- tai pdf\-/
dokumentiksi.%
\footnote{\textsc{dvi} = device independent file format; \textsc{pdf} =
  portable document format.}

Latex\-/järjestelmästä käytetään tällä hetkellä versiota Latex~2ε, joka
julkaistiin jo vuonna 1994 ja johon ilmestyy pieniä parannuksia
vuosittain. Perusosat ovat kuitenkin varsin muuttumattomia. Varsinainen
kiinnostava kehitys tapahtuukin esimerkiksi Latexin kääntäjissä
(Lualatex ja Xelatex) sekä eri tekijöiden dokumenttiluokissa (luku
\ref{luku:dokumenttiluokat}) ja makropaketeissa. Viimeksi mainitut
laajentavat perus\-/Latexia tuomalla niihin lisää helppokäyttöisiä
toimintoja.

\subsection{Lualatex ja Xelatex}

Nyky\-aikana Latex\-/dokumentteja ei juuri käännetä alkuperäisillä
kääntäjillä (\koodi{latex}, \koodi{pdf\-latex}, \koodi{tex}) vaan
kehittyneemmillä kään\-täjä\-ohjel\-milla.%
\footnote{Englannin kielellä Latexin kääntäjiä on tapana kutsua
  yleisnimellä \emph{\englanti{engine}} 'kone, moottori'.} Niistä
tärkeimmät ovat Lualatex ja Xelatex.%
\footnote{Tietokoneohjelmat \koodi{lualatex} ja \koodi{luatex} sekä
  \koodi{xelatex} ja \koodi{xetex}.} Ne muun muassa osaavat lukea
Unicode\-/merkistöllä kirjoitettuja lähdedokumentteja ja käyttää
nyky\-aikaisia \englanti{True Type}- ja \englanti{Open Type}
\=/fontteja, mitä alkuperäinen Latex ja Tex eivät osaa.

Lualatexilla ja Xelatexilla ei ole käyttäjän kannalta suurtakaan eroa --
ei välttämättä mitään näkyvää eroa. Ensin mainittu sisältää
Lua\-/nimisen ohjelmointikielen, ja sillä on merkitystä joillekuille
makropakettien tekijöille. Jotkin harvat makropaketit eivät toimi
Lualatexissa, kun taas toiset eivät toimi Xelatexissa. Joskus saattaa
tulla vastaan myös yksittäinen, kehityksestä ehkä jälkeen jäänyt
makropaketti, joka ei toimi kummassakaan vaan ainoastaan perinteisillä
kääntäjillä (\koodi{latex}, \koodi{pdflatex}).

Miksi on olemassa kaksi ulkoisesti lähes samanlaista kääntäjää? Tärkein
syy taitaa olla se, että Xelatex tehtiin ensin ja myöhemmin jotkut
ajattelivat, että Lua\-/ohjelmointikieli täytyy saada mukaan. Se
oikeastaan pakotti kirjoittamaan koko homman uusiksi. Toteutuksissa on
muitakin sisäisiä eroja. Xelatex oli pitkään suositumpi ja paremmin
tuettu eri makropaketeissa, mutta erot ovat sittemmin tasoittuneet.

Latex\-/dokumentit yleensä kääntyvät yhtä lailla molemmilla ohjelmilla,
mutta joskus valmiissa pdf:ssä näkyy pieniä eroja, kun kääntäjää
vaihtaa. Ainakin joissakin fonttien asetuksissa ja joidenkin
Unicode\-/merkkien käsittelyssä on eroja. On ihan hyödyllistä kokeilla
kääntää omat dokumentit kummallakin ohjelmalla, koska se voi paljastaa
huonoja, epäyhteensopivia käytäntöjä omassa Latex\-/koodissa. Ei ehkä
kuitenkaan kannata vaihtaa kääntäjää viime hetkellä ennen tärkeän
tekstin julkaisua, koska huonolla tuurilla voi tulla ikäviä yllätyksiä.

\subsection{Latex yläkäsitteenä}

Jotta kaikki olisi mahdollisimman sekavaa, ''Latex'' toimii myös
yleisnimityksenä tälle kaikelle. Se esiintyy ilmauksissa kuten
''Toteutin dokumentin Latexilla'' tai ''Tämä artikkeli on tehty
Latexilla''. Ilmaukset sitten tarkoittavat suunnilleen seuraavanlaista:
Henkilöllä on asennettuna tietokoneelle Latex\-/jakelukokonaisuus (kuten
Tex Live). Hän on kirjoittanut tekstieditorilla (kuten \textsc{gnu}
Emacsilla) tekstitiedoston, jossa on dokumentin sisältö ja
Latex\-/merkintäkielisiä komentoja mutta ehkä myös joitakin
Tex\-/komentoja. Sitten hän on kääntänyt eli ladotuttanut
tekstitiedostonsa pdf\-/tiedostoksi Latex\-/ladontaohjelman jollakin
toteutuksella kuten Lualatexilla tai Xelatexilla.

Meille taitaa riittää vain Latexista puhuminen, mutta siitäkin on
mainittava vielä yksi asia. Latexin harrastajat tykkäävät käyttää
dokumenttiensa leipätekstissä ladontajärjestelmän logoja kuten \TeX{} ja
\LaTeX{}. Usein teksteissä näkyy myös logojen pohjalta mukailtuja
kirjoitusasuja TeX ja LaTeX.

Kielenhuoltajien suositusten mukaan logojen eikä erikoisten
kIRjoiTusAsuJen paikka ei ole asiatyylisten tekstilajien leipätekstissä.
Nimet ovat osa kielen järjestelmää ja käyttäytyvät normaalissa tekstissä
sen mukaisesti. Niinpä tässä oppaassa käytetään erisnimiä kielenhuollon
normien mukaisesti, esimerkiksi Tex ja Latex. Koodi ja komennot ovat
siinä muodossa kuin ne tietokoneelle annetaan, esimerkiksi
\koodi{lualatex}. Tasalevyinen, kirjoituskonetyylinen fontti on merkkinä
siitä, että kyse on tietokonekoodista.

\section{Asentaminen tietokoneelle}
\label{luku:asentaminen}

Latex pitää tietysti asentaa tietokoneelle, jotta sitä voisi käyttää.
Miten edellisessä luvussa kuvattu sekava kokonaisuus saadaan ehjänä
omalle tietokoneelle? Onneksi muut ovat jo ratkaisseet sen ongelman aika
pitkälle.

Tavallisin tapa Latexin käyttöönottoon on jonkin Latexin jakelupaketin
asentaminen. Jakelupaketti sisältää perusosien lisäksi paljon
makropaketteja ja niiden ohjekirjoja. Kaikkea ei koskaan tarvitse, mutta
kun yllättävä tarve tulee tai lukee vinkkejä verkkokeskusteluista, on
mukavaa huomata, että makropaketti olikin itsellä jo valmiina. Siksi
suosittelen kokonaisen jakelupaketin asentamista.

\textsc{gnu}/Linuxissa ja muissa Unix\-/tyyppisissä käyttöjärjestelmissä
käytetään yleensä Tex Live \=/nimistä jakelua. Se on todennäköisesti
saatavilla käyttöjärjestelmäjakelun pakettivarastoista. Esimerkiksi
Debianiin ja sen kaltaisiin järjestelmiin on asennuspaketti
texlive-full, joka asentaa kaiken helposti ja kerralla.

Windows\-/käyttöjärjestelmälle on saatavilla Tex Liven lisäksi Miktex ja
Protext. Mac \textsc{os} \=/käyttöjärjestelmän kanssa käytettäneen
yleensä Mactex\-/nimistä jakelua.

\section{Apuohjelmia}

\subsection{Tekstieditori}

Omien dokumenttien ja Latex\-/merkintäkielen kirjoittamiseen kannattaa
käyttää kunnollista tekstieditoria, koska se on tärkein työkalu ja sen
kanssa ollaan eniten tekemisissä. Pyri löytämään sellainen editori, joka
osaa värjätä tekstiä Latexin tai Texin tekstipiirteiden mukaisesti.
Väreillä ei sinänsä ole merkitystä, mutta editorin laadusta se yleensä
kertoo paljon. Jos editori tuntee erilaisten ohjelmointi\-/{} ja
merkintäkielten luonnetta ja osaa merkitä kielen avainsanoja
havainnollisilla väreillä, se todennäköisesti on tehty tehokkaaseen
ohjelmointiin ja muuhun vastaavaan työskentelyyn. Ihan yksinkertaisiin
editoreihin ei tuollaisia ominaisuuksia yleensä tehdä.

\subsection{Pdf-katselin}

Latex\-/kääntäjät eli \=/moottorit kuten Lualatex ja Xelatex tuottavat
pdf\-/tiedoston, ja niiden katselemiseen tarvitaan tietenkin oma
ohjelmansa. Sellaisia on saatavilla paljon erilaisia, ja melkein mikä
tahansa kelpaa, mutta yksi tietty ominaisuus olisi toivottavaa olla:
muuttuneen pdf\-/tiedoston automaattinen lataaminen.

Välillä työskentely on sitä, että tehdään Latex\-/dokumenttiin pieni
muutos, käännetään se ja katsotaan pdf:ää. Lopputulos ei ehkä ihan
miellytä. Muokataan tekstiä tai asetuksia vähän, käännetään ja
katsotaan, miltä ladottu pdf nyt näyttää.

On suuri apu, jos pdf\-/katselimessa ei tarvitse joka kerta valikoiden
kautta avata samaa tiedostoa uudelleen, vaan ohjelma itse huomaa, että
jo avattu tiedosto muuttui tiedostojärjestelmässä, ja lataa sen
automaattisesti uudelleen. Jotkin pdf\-/ohjelmat osaavat tämän. Jotkin
ohjelmat eivät ihan osaa mutta osaavat sentään yhdellä
näppäinpainalluksella avata saman pdf:n uudelleen
tiedostojärjestelmästä.

Hyvän tekstieditorin ja pdf\-/katselimen kanssa työskentely on sujuvaa.
Parhaimmillaan editorissa tietty näppäinkomento tallentaa ja kääntää
dokumentin, ja pian pdf\-/katselin lataa muuttuneen pdf:n
automaattisesti näkyviin. Sekä editorin että pdf\-/katselimen voi pitää
sa\-man\-aikai\-ses\-ti esillä.

\subsection{Latexmk}
\label{luku:latexmk}

Erin\-omaisen hyödyllinen apu\-ohjelma on Latexmk, koska se helpottaa
dokumenttien kääntämistä ja muutakin työskentelyä. Varsin usein
Latex\-/dokumentit täytyy kääntää useita kertoja ennen kuin
pdf\-/tiedosto on valmis. Tämä johtuu siitä, että dokumentit sisältävät
usein ristiviitteitä eli viittauksia dokumentin toisiin osiin. Latex ei
saa ristiviitteitä kohdalleen yhdellä kääntämisellä, vaan ensin se
kirjoittaa viittausten kohteet muistiin väliaikaistiedostoon ja
seuraavilla kääntökerroilla käyttää väliaikaistiedostoa apunaan.

Tavallinenkin Latexin kääntäjä kyllä huomauttaa tietokoneen käyttäjää,
kun uusintakäännös on tarpeen, mutta Latexmk\-/ohjelma käynnistää
uusintakäännöksen itse, aina kun se on tarpeellista. Alla ovat
esimerkkikomennot Latex\-/dokumentin kääntämiseen Lualatexilla ja
Xelatexilla.

\begin{koodilohkosis}
  latexmk -lualatex teksti.tex
  latexmk -xelatex  teksti.tex
\end{koodilohkosis}

Työskentelyä erityisen paljon helpottava valitsin on \koodi{\=/pvc}. Kun
tuo valitsin on mukana komennossa, Latexmk jää tarkkailemaan annettua
Latex\-/tiedostoa, ja kun se huomaa tiedoston muuttuneen, se kääntää
tiedoston automaattisesti uudelleen. Käyttäjän ei siis tarvitse muuta
kuin tallentaa tiedosto tekstieditorista, ja tarkkailutilassa oleva
Latexmk kääntää sen aina itsestään.

Muitakin hyödyllisiä toimintoja on mukana. Seuraavista esimerkeistä
ensimmäinen komento poistaa kääntämisen aikana luodut
väliaikaistiedostot,%
\footnote{Kääntäjän luomien väliaikaistiedostojen nimien päätteitä:
  \koodi{log}, \koodi{aux}, \koodi{out} ym.} ja jälkimmäinen komento
poistaa kaikki luodut tiedostot eli väliaikaistiedostojen lisäksi myös
valmiin pdf\-/tiedoston.

\begin{koodilohkosis}
  latexmk -c teksti.tex
  latexmk -C teksti.tex
\end{koodilohkosis}

Edellisissä esimerkeissä käsitellään lähdetiedostoa nimeltä
\koodi{teksti.\-tex}, mutta jos lähdetiedostoa ei anna komennolle
lainkaan, käännetään kaikki nykyisessä hakemistossa olevat
\koodi{tex}\-/päätteiset tiedostot.

Latexmk\-/ohjelmalle voi tehdä asetustiedoston, johon voi kirjoittaa
omaan käyttöön sopivat asetukset. Asetustiedosto sijoitetaan
tiedostojärjestelmässä käyttäjän kotihakemistoon nimellä
\koodi{.latexmkrc}. Esimerkki \ref{esim:latexmkrc} näyttää, mitä se
voisi ehkä sisältää.

Esimerkin ensimmäisen rivin asetus määrittää, miten pdf\-/tiedostot
tuotetaan tai mitä kääntäjää käytetään oletuksena. Toisella ja
kolmannella rivillä määritellään, millä tavoin Lualatex ja Xelatex
suoritetaan. Tässä esimerkissä ole\-tus\-ase\-tuk\-siin on lisätty
\koodi{non\-stop\-mode}, joka estää kaiken vuorovaikutteisen toiminnan.
Asetus on tarpeen ainakin silloin, kun kääntäjä käynnistetään toisesta
ohjelmasta kuten tekstieditorista eikä vuorovaikutus kääntäjän kanssa
ole mahdollista.

\input{esim-latexmkrc}

Esimerkin \ref{esim:latexmkrc} neljännellä rivillä luetellaan
kääntämisen aikana syntyvien väliaikaistiedostojen päätteitä.
Latexmk\-/ohjelma tuntee yleisimmät väliaikaistiedostot (\koodi{log},
\koodi{aux}, \koodi{out} ym.), mutta tällä asetuksella mukaan voi lisätä
harvinaisempia, joita se ei tunne. Viides rivi määrittää
pdf\-/katseluohjelman, joka käynnistetään, kun käytetään valitsimia
\koodi{\=/pv} tai \koodi{\=/pvc}.

\subsection{Texdoc}

Latexin kirjoittajan täytyy silloin tällöin lukea ohjekirjoja. Vaikka
Latexin perusosat joskus oppisikin ulkoa, ei voi koskaan muistaa
kaikkien hyödyllisten makropakettien kaikkia ominaisuuksia.

Tex Live \=/jakelun (luku \ref{luku:asentaminen}) mukana tulee mainio
komentotulkissa toimiva komento \koodi{texdoc}, jolla voi hakea ja avata
omaan järjestelmään asennettuja Latex\-/aiheisia ohjeita. Jos vaikka
haluaa tutustua esimerkissä \ref{esim:ensimmainen}
(s.~\pageref{esim:ensimmainen}) mainittavaan
\paketti{fontspec}\-/pakettiin syvällisemmin, tarvitsee vain komentaa
\koodi{texdoc fontspec}, ja paketin pdf\-/muotoinen ohjekirja avautuu.

\section{Dokumentin runko}

Luodaan seuraavaksi yksinkertainen Latex\-/dokumentti, jota voi käyttää
harjoitteluun ja pohjana omille dokumenteille. Tallenna esimerkin
\ref{esim:ensimmainen} sisältö tekstieditorin avulla tiedostoon vaikkapa
nimellä \koodi{teksti.tex}. Käännä eli lado se pdf\-/tiedostoksi
käyttämällä jotakin seuraavista komennoista (valitse yksi):

\begin{koodilohkosis}
  lualatex teksti.tex
  xelatex  teksti.tex
  latexmk -lualatex teksti.tex
  latexmk -xelatex  teksti.tex
\end{koodilohkosis}

Tuloksena pitäisi olla tiedosto \koodi{teksti.pdf}, jota voi ihailla
jollakin pdf\-/tiedostojen katseluun tarkoitetulla ohjelmalla.

Esimerkin \ref{esim:ensimmainen} ensimmäisellä rivillä määritellään
dokumenttiluokka \luokka{article}, joka on tietynlainen sivupohja tai
asetusten kokoelma, jonka perustalle aletaan rakentaa omaa dokumenttia.
Luokka \luokka{article} on tyypillinen valinta lyhyehköille teksteille.
Lisätietoa dokumenttiluokista on luvussa \ref{luku:dokumenttiluokat}.

Riveillä 2--4 käytetään komentoa \komentom{usepackage}, jonka avulla
otetaan käyttöön sivun asetuksista huolehtiva \paketti{geometry}\-/
paketti, fontti\-asetuksia hoitava \paketti{fontspec}\-/ paketti ja
kieli\-asetuksista vastaava \paketti{polyglossia}\-/ paketti. Näitä
kolmea tarvitaan melkein joka kerta dokumenteissa, ja niihin palataan
tarkemmin luvuissa \ref{luku:sivuasetukset}, \ref{luku:kirjaintyypit} ja
\ref{luku:kieliasetukset}.

Seuraavilla riveillä asetetaan kieleksi suomi (\koodi{finnish}) ja
määritetään oletuksena käytettävä fontti tai oikeastaan kokonainen
kirjainperhe. \englanti{Latin Modern Roman} \=/kirjainperheen tilalle
voi toki asettaa jonkin muunkin. Fontin oletuskoko on 10 typografista
pistettä, mutta tässä esimerkissä se venytetään 1,3\-/kertaiseksi eli 13
pisteeseen. Riviväliin liittyvä kerroin asetetaan rivillä 8.

\begin{esimerkki*}
  \komentoi{usepackage}
  \komentoi{setdefaultlanguage}
  \komentoi{setmainfont}
  \komentoi{linespread}
  \komentoi{documentclass}
  \pakettii{geometry}
  \pakettii{fontspec}
  \pakettii{polyglossia}
  \ymparistoi{document}

\begin{koodilohko}
  \documentclass{article}
  \usepackage[a4paper,top=20mm,bottom=30mm,left=20mm,right=20mm]{geometry}
  \usepackage{fontspec}
  \usepackage{polyglossia}

  \setdefaultlanguage{finnish}
  \setmainfont{Latin Modern Roman}[Scale=1.3]
  \linespread{1.4}

  \begin{document}

  Minun Latex-dokumenttini!

  \end{document}
\end{koodilohko}
\caption{Latex-dokumentin runko ja perus\-asetukset}
\label{esim:ensimmainen}
\end{esimerkki*}

Dokumentin alkuosaa riville 9 saakka kutsutaan esittelyosaksi (engl.
\englanti{preamble}). Tässä osassa ladataan tarvittavat makropaketit ja
määritetään dokumentin asetuksia ja taustatietoja. Riviltä 10 alkaa
varsinainen tekstiosa eli dokumentin sivuille ladottava sisältö. Se osa
kirjoitetaan \ymparistom{document}\-/ympäristön sisään eli riveillä 10
ja 14 olevien ympäristön aloi\-tus- ja lopetuskomentojen väliin.

Tällaisen merkintäkielen avulla dokumentit kirjoitetaan. Osa
merkintäkielen komennoista tulee Latexin perusosasta ja osa tulee
erikseen ladattavista makropaketeista (\paketti{geometry},
\paketti{fontspec}, \paketti{polyglossia} ym.). Komentoja voi luoda
itsekin.

Voi olla hyödyllistä tallentaa tämänkaltainen pohjadokumentti myöhempää
käyttöä varten. Välttyy samojen perusjuttujen kirjoittamiselta, kun voi
aloittaa työt valmiista dokumenttipohjasta.
